
<div class="w3-padding w3-auto">

	<h1>Rytterteam</h1>


	<p>Når du er rytter i vores team betyder det, at du flere gange i ugen hjælper med at motionere og træne alle vores heste. Du er tilknyttet en speciel hest, som du særligt træner. Udover ridningen er du med i pasningen og træningen af alle hestene og måske er du selv med ude at starte distance. Du er dedikeret og rutineret og åben for vores lidt anderledes tankegang omkring hestene, der for øvrigt er særdeles veldokumenteret og afprøvet gennem flere år.</p>
	<p>Vi har opvarmet rytterstue, toilet og køkken, gode stalde, folde og ridebane. Vi passer godt på både vores heste og vores udstyr. Og så er vejret kun et plus uanset, hvordan det opfører sig. Ridning i hårdt vejr er også træning :)</p>
	<p>Du skal have part i teamet, samt løbende modtage undervisning for at deltage til stævner.</p>
	<p>Rytterne betaler for undervisning, transport af hesten og slid på hestesko på lange ture og til stævner. De rider lange ture, langsomme ture og hurtige ture for at træne konkurrence-hestene. Dressurgrundridning, springtræning og teori er oftest også på skemaet.</p>
	<p>Skemaet veksler uge for uge og offentliggøres senest Søndag på vores fælles Facebookgruppe, her svarer eleverne efterfølgende på, hvad de ønsker at deltage i. Er yndlingshesten allerede optaget, så tilbydes en anden hest, hvis muligt.</p>
	<p>Vi har også en gruppe til stævneridning og stævnehjælp.</p>
	<p>Vi forventer stabilt fremmøde 2-4 gange i ugen, at du træner efter vores metoder og at du følger hestens træningsplan.</p>
	<p>Du skal være medlem af Endurance Riders Denmark i sæson 2024. Hvis du skal deltage til stævner.</p>
	<p>Der bliver med jævnlige intervaller tilbud om foredrag, der er distancerelateret.</p>
	<p>Stævnemæssigt er det kun økonomi, dedikation og arbejdsomhed, der afgør hvor langt du kan komme.</p>

	<div class="w3-card-4 w3-white">
		<h1>Marie Wexøe</h1>
	</div>

	<div class="w3-card-4 w3-white">
		<h1>Maja Wexøe</h1>
	</div>

	<div class="w3-card-4 w3-white">
		<h1>Linn Thorsrud</h1>
	</div>

</div>