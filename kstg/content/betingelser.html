<h1>Betingelser</h1>

<h3><b>Prøvetid og nøgle</b></h3>
<p>Den første måned fungerer som en prøvetid og kan opsiges fra begge sider uden varsel. Herefter udleveres nøgle. Og opsigelsen er nu 14 dage.</p>

<h3><b>Ansvar</b></h3>
<p>Al ridning og omgang med heste, samt færdsel på vores matrikel er helt på eget ansvar og for egen risiko. Ødelægges vores udstyr, skal det erstattes.</p>


<h3><b>Adfærd</b></h3>
<p>Vi behandler hinanden og hestene pænt og hensynsfuldt. Vi tager udgangspunkt i at alle, heste som mennesker gør deres bedste. Og at vi alle skal lære hele tiden.</p>


<h3><b>Pris</b></h3>
<p>Det er som udgangspunkt gratis at ride her, men man er pligtig til at deltage i undervisning mindst en gang i måneden efter aftale. Undervisning afregnes individuelt.</p>
<p>Du skal beregne en udgift på ca 500 kr. pr. måned + udgift til stævner (frivilligt)</p>


<h3><b>Eget Udstyr</b></h3>
<p>Der skal medbringes eget udstyr ved ridning. Der rides altid med hjelm og vi anbefaler sikkerhedsvest. Der må bruges egne strigler, hvis disse holdes rene ved jævnlig vask og står i en aflukket striglekasse. Der udleveres skab til egne ting og nøgle til sadelrum. Hvis der var låst, da du kom, skal der være låst, når du går. Sporer og hjælpetøjler bruger vi ikke.</p>
<p>Medbringes grimer, underlag m.m. kan det ikke forventes at det kun bruges til en bestemt hest.</p>


<h3><b>Vores udstyr</b></h3>
<p>I sadelrummet har hver hest sit eget udstyr. Udstyr skal ophænges efter forskrift og altid være rengjort efter brug. Hver hest har sit eget udstyr. Alt udstyr hænges pænt op efter brug. Mudder, grus jord m.m. børstes eller vaskes af, før det hænges op.</p>
<p>Der skal overtræk på sadlerne. Beskidte underlag etc. Kan aflægges til vask og et rent tages i ting-rummet. Der må ikke medbringes egne trenser, sadler, remme eller bøjler</p>


<h3><b>Boks og hest</b></h3>
<p>Skal passes hver gang, du er her. Du skal altså muge ud i boksen og fylde ren strøelse i boksen og fylde høhækken op. Hesten skal strigles helt ren og have renset hove både før og efter ridning.</p>


<h3><b>Nøgle</b></h3>
<p>Når du har været her en måneds tid udleveres en personlig nøgle. Hvis denne bortkommer, er du erstatningspligtig med kr. 200,-</p>


<h3><b>Træningsture</b></h3>
<p>Der må kun rides ud fra matriklen, hvis det er efter aftale og mindst to ryttere følges på tur sammen.</p>
<p>Vi kører ofte til forskellige destinationer og træner hestene. Hvis du vil deltage, betaler du selv for transporten. Ca. 50-200 kr./tur.</p>
<p>Lange ture ligger i ferier og weekends.</p>


<h3><b>Equilab</b></h3>
<p>Er en app du skal bruge for at ride herude. Den skal tændes under al ridning, så hestens data kan ajourføres løbende. Skal du ride stævner skal du have den udgave som man betaler for, så hjælperne har styr på dig på ruten.</p>


<h3><b>Facebookgrupper</b></h3>
<p>Der er to grupper, den ene handler om ridning og pasning af hestene. Den hedder "Kastaniegaard Endurance Team management" og den anden hedder "Kastaniegaard Endurance Team stævner". Det er en fordel at følge med i begge grupper.</p>


<h3><b>Ekstern Undervisning</b></h3>
<p>Vi har et par gange om året besøg af dygtige undervisere, hvor du har mulighed for at deltage. Du er også velkommen til at modtage undervisning på vores heste af undervisere fra BBH-systemet på egen anledning.</p>


<h3><b>Intern Undervisning</b></h3>
<p>Du kan tilkøbe undervisning af Lone. Det kan enten foregå på hold eller på ene-basis. Undervisningen er på banen med fokus på funktionalitet og anatomisk sund ridning.</p>
<p>Priser fremgår af hjemmesiden.</p>


<h3><b>Klippekort</b></h3>
<p>Der kan købes klippekort. Klippekort kan bruges både til ridning og kørsel. Klippekort kan købes ved at bede om et kort og så efterfølgende betale via bankoverførsel.</p>


<h3><b>Ridemetode</b></h3>
<p>Der rides efter BBH inspiration, som du instrueres i, når du deltager i rideundervisning. Ex. Formgives hesten ikke med tøjlen i daglig ridning. Vi tilstræber, at hesten går i naturlig balance med så lidt rytter-intervention som muligt.</p>


<h3><b>Aflysning af ridning</b></h3>
<p>Har hesten haft behandler eller er vejret bare vildt dårligt, så aflyses eventuel tur eller undervisning. Du skal stadig passe hesten og ordne boksen.</p>


<h3><b>Stald og fold</b></h3>
<p>Hestene skal stå i egne bokse og på de, på tavlen, anviste folde. Du må ikke låne en anden hests boks.</p>


<h3><b>Teori</b></h3>
<p>Der vil løbende være tilbud om teori, om heste og ridning.</p>
<p>Enkelte arrangementer er obligatoriske.</p>
<p>Du bliver tilbudt at deltage i teoretisk undervisning, der indeholder emner som rideteori, læringsteori, hestens fysiologi, drf reglementet og stævneteori.</p>


<h3><b>Etik</b></h3>
<p>Alle former for hårdhændet behandling af hestene medfører stop i teamet. Hjælpetøjler, undtaget martingal, tillades ikke.</p>


<h3><b>Smed og dyrlæge</b></h3>
<p>Det kan forventes at ridning aflyses, hvis hestene har haft smed, behandler eller dyrlæge den pågældende dag.</p>


<h3><b>Fast hest</b></h3>
<p>Du vil få tildelt en primær hest i teamet, men skal være indstillet på at ride de andre heste også. Bl.a. i forhold til undervisning og dage, hvor der kommer mange ryttere.</p>


<h3><b>Alkohol og rygning</b></h3>
<p>Rygning skal foregå udenfor stalden. Skodder skal opsamles.</p>
<p>Alkohol i blodet = ingen ridning.</p>


<h3><b>Medlemskab af DRF</b></h3>
<p>I 2024 skal du være medlem af Endurance Riders Denmark. Det koster kr. 350,- pr. år. Vi anbefaler at du også melder dig ind i distancerytterforeningen. Skal du ikke starte stævner, behøver du ikke medlemskab.</p>


<h3><b>Stævner</b></h3>
<p>Stævner tildeles efter evne, motivation og mulighed efter aftale med Lone.</p>
<p>Anciennitet kan være bestemmende i forhold til teamets resultater.</p>


<h3><b>Ugeskema</b></h3>
<p>Herunder vises eksempel på ugeskema, der offentliggøres på facebook. Når du har set skema for den kommende uge melder du til i kommentarfeltet.</p>


<h3><b>Opsigelse</b></h3>
<p>Kan ske fra begge sider med omgående varsel. Klippekort der ikke er brugt op refunderes. Skabe, der står uden at være tømt, tømmes til affald efter 14 dage.</p>


