<h1>WA Zynergi ox</h1>
<p><i>Lånt a Pia Wange 2021 og 2022</i></p>
<div class="w3-row-padding">
	<div class="w3-col m6 l6">
		<img class="w3-image" src="/assets/DSC_9945.webp?ph=9f530f7639"/>
		<p>I går var vi hos hestedoktoren. Det var et af de besøg, der var nødvendige, men bestemt ikke morsomme. Som i nok ved, har vi haft en låneaftale med Pia Wange om at ride Zynergi i distance og finde hans potentiale. Vi har brugt lang tid på grundtræningen og undervejs i alt det grundlæggende sneg den lille brune hingst sig dybt ind i Silas sjæl. Vi vidste godt, at Zynergi aldrig ville blive til salg, men alligevel. Silas og Zynergi har redet LB i Københavnerridtet og en mere elskværdig hingst er vist sjældent set, første stævne, mange heste og ren høflighed og power. Vi red langsomt og sikkert, for der var en drøm om mere. I Hedeland red Silas LA på Zynergi, denne gang sidste loop alene og heller ikke her skuffede Zynergi. Så manglede vi bare en LA, og måske en MA sidst på året.</p>
		<p>Vi valgte at melde til Nordslesvigske i en LA, men dagen før var Zynergi halt på folden. Og hans ene forknæ var hævet. Og det var det faktisk også i en kort periode, lige efter vi fik ham. Men det gik over. Den her gang, har det været et problem i en lidt længere periode og derfor måtte vi afsted til scanning af knæet i går.</p>
	</div>
	<div class="w3-col m6 l6">
		<p>Også her var han gennemført nem, på en hesteklinik med masser af andre spændende dameheste og stadigvæk en dejlig omgængelig hest. Faktuelt viste scanning noget fortykket underhud, noget ardannelse og en lidt mudret overflade af knæet. Og fordi det var mudret, så tilvalgte vi også røntgen. Røntgen viste et knæ med en ujævn overflade måske fra et gammelt traume, det der normalt ville være et overben, men nu lige midt på knæet, som er et rigtigt dumt sted, fordi det ofte vil være forrest, når Zynergi rammer en høkasse (det var det vi troede var hændt sidste år) skraber med forbenet, lægger sig ned på knæ i leg eller lignende. Det her er ikke farligt eller fatalt, det er ikke arveligt, det er nok en dum skade han på et tidspunkt har fået, hvor han har været halt, men det er gået i sig selv igen. Og det vil det her også gøre. Det vil gå i sig selv, dyrlægen vurderer at det vil tage 4-5 uger hver gang, for det vil komme igen. Ingen ved hvornår, der kan gå 1 måned eller 10 år, men når det sker skal Zynergi tages ud af ridning og stå stille. Der er ingen behandlingsmulighed og i forhold til at fortsætte distanceridning på højere niveau er prognosen "forsigtig". Vi er grædefærdige, for selvfølgelig tager vi ikke en hest videre med den prognose. Så Zynergi skal hjem til Pia og bo og heldigvis er vi venner af huset og kan komme og kysse på ham. Det har været en drøm, Silas elsker den hest og havde store drømme. Det gode er at når Zyn kommer hjem, så bliver det for at hygge sig og se på damer</p>
		<p><b>Og Pia elsker ham endnu højere, end vi gør og det er ikke så lidt Vi bliver nok nødt til at have et føl efter ham.... Selvom Silas har ret i, at det aldrig bliver det samme.</b></p>
	</div>
</div>