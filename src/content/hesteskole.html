<div class="w3-center w3-padding w3-auto">
	<h1>Horse Team Elev Undervisning</h1>
	<p> Med inspiration fra 25 års undervisning og med solid baggrund i hesteverdenen kommer her mit bud på en moderne Heste og Rytterskole. Et sted hvor børn, unge og voksne lærer at forstå, håndtere og ride/træne heste.  Det nye koncept hedder Horse Team, det dækker fint over både viden, træning, ridning og behandling af både menneske og hest.</p>
	<p>Her vil du møde heste, der er veltrænede og venlige og reagerer på lette signaler og her vil du lære at forstå, ride og træne dem, så de fremtidigt vil kunne bevare de kvaliteter.</p>
</div>

<div class="w3-row w3-auto">
	<div class="w3-col m4 l4 w3-center w3-padding">
		<img class="w3-image w3-padding" src="/assets/_SIP9581-web.webp"/>
	</div>
	<div class="w3-col m8 l8 w3-center w3-padding">
		<div class="w3-panel w3-border-blue w3-serif w3-leftbar w3-left-align">
			<i><p>
				Jeg har altid elsket at undervise og at modtage undervisning. Jeg oplever på den gennemsnitlige rideskole, at fokus ofte ligger på at sidde på en elevhest og ride rundt og rundt i et ridehus eller på en bane.
				Og på den konto, oplever jeg, fravælges almen hesteviden og kundskaber om anden håndtering og træning.
				Som underviser brænder jeg for at skabe moderne, selvstændige reflekterende, vidende og indfølende ryttere (og mennesker), der forhåbentlig vedbliver at ride resten af livet.
				Jeg drømmer om, at eleverne på Horse Team vil tilegne sig stor og bred viden, få praktiske evner i forhold til pasning af dyr og blive dygtige, indfølende ryttere med stor hesteforstand og et sundt syn på fremtidens hestehold.
				Jeg glæder mig til at træne med dig :)
			</p></i>
		</div>
	</div>
</div>

<div class="w3-row w3-auto w3-center">
	<div class="w3-col m4 l4">
		<h2>Hold:</h2>
		<p>
			<b>Mandag</b><br/>
			<b>16.00-17.00</b>
		</p>
		<p>
			<b>Tirsdag og torsdag</b><br/>
			<b>16.00-17.00 og 17.30-18.30</b>
		</p>
		<p>
			<b>Fredag</b><br/>
			<b>16.00-16.45</b>
		</p>
	</div>
	<div class="w3-col m4 l4">
		<h2>Eneundervisning:</h2>
		<p>
			<b>Mandag fra 17:30</b><br/>
			<b>Fredag fra 15:00</b><br/>
		</p>
		<h3>Udkørende (efter aftale):</h3>
		<p>
			<b>Onsdag i ulige uger</b><br/>
			<b>Søndag i lige uger</b><br/>
		</p>
	</div>
	<div class="w3-col m4 l4">
		<h2>Partordning:</h2>
		<p>
			<b>Onsdag 15.30-19.30 og Søndag 08.00-19.30</b>
		</p>
	</div>
</div>

<div class="w3-cell-row w3-margin">
	<div class="w3-cell w3-half w3-padding">
		<p>Der er altid personale tilstede i hverdagene fra der åbnes og til der lukkes. Du er velkommen til at være her i åbningstiden og eventuelt gå til hånde med pasning af de heste, der ikke lige er på hold den dag.</p>
		<p>Du skal spørge, før du går ind til en hest, hvis du ikke har den på dit hold. Det er ikke alle heste, der godt kan lide mange mennesker.</p>
		<p>Godbidder bruger vi ikke, eller meget sparsomt, fordi vi meget let kan komme til at bruge dem forkert. Og så risikerer vi at hestene lærer noget andet, end det vi havde som plan, de skulle lære.</p>
		<p>Vi bruger heller ikke hjælpetøjler og sporer i vores ridning. Og pisken er ikke et slagredskab, men mere en retningsanviser.</p>
	</div>
	<div class="w3-cell w3-half w3-padding">
		<p>Hestene her i Horse Team arbejder 3-4 dage om ugen som elevheste. Holdene er på 3-5 elever og undervisningen omhandler alt fra jordarbejde, viden om heste, og selvfølgelig ridning. </p>
		<p>Eleverne går herude 1-3 dage om ugen og lærer meget, om alt med heste. Og selvfølgelig lærer eleverne også at ride :) </p>
		<p>Rytteruddannelsen er etableret i samarbejde med Helle fra DHE og ovenpå et fundament fra min egen erfaring med at drive rideskole og med min BBH uddannelse.</p>
		<p>Er der en dag du ikke kan komme, så spørg efter en erstatningstime :)</p>
	</div>
</div>

<div class="w3-cell-row w3-margin">
	<div class="w3-cell w3-third w3-padding">
		<img class="w3-image" src="/assets/_SIP0136-web-5.webp"/>
		<p>Her er forældre velkommen, men ligeså velkomne til at ordne andre ærinder i ridetiden. Der er 3-5 elever på et hold og måske en hjælperytter fra et andet hold. </p>
		<h2>Partridning</h2>
		<p>Du kan få part på en af hestene, når du går på basishold eller nørdehold. Der er to slags part:</p>
		<h3>Hverdagspart</h3>
		<p>Her starter man med at have part. Det er to timer om ugen, hvor man må ride den ene time. Der er opsyn og støtte.</p>
		<h3>Weekend/stævnepart</h3>
		<p>Hvis man vil ride stævner ude i byen skal man have weekendpart en eller to dage hver weekend afhængigt af stævneniveau. Her passer man selv hesten og rider enten på banen, eller rider med på de planlagte ture. Der skal dog altid rides mindst to ryttere sammen på tur og der skal trackes med equilab. Vi kører ofte ud til gode ridesteder i weekenden. Hvis du vil med betaler du lidt for kørslen.</p>
		<p>Aflyses partridning en dag fordi hesten er af sted til et arrangement uden dig, så tilbagebetales dagsprisen for din part på næste måneds regning. Hvis hesten er syg eller halt, så den ikke kan rides, tilbagebetales ikke. Men måske kan du låne en anden hest.</p>
		<p>Hvis du ikke kommer til din partdag, skal vi have besked inden din mødetid. Så kan vi tilbyde hesten som en  fri part den pågældende dag, så en anden kan prøve det. Eller sætte tid af til pasningen af hesten.</p>
		<p>Når du har part er det dig, der passer både hesten og boksen og sørger for vand og strå på den fold, hvor hesten står.</p>
		<h2>Prøve part</h2>
		<p>Hvis du ønsker dig at prøve at have part, kan du få lov at prøve hverdagspart eller weekendpart, når der er en ledig hest. Du må prøve tre gange, inden du bestemmer dig for at ville have fast part. Og det skal være dage med en ansvarlig hjælper herfra. Det er det, du betaler for.</p>
		<img class="w3-image" src="/assets/248422104_186793983609495_1228356901216456085_n.webp"/>
		<h3>Valg af hest</h3>
		<p>Der vil være mulighed for at prøve flere heste undervejs i løbet af året. Hver anden måned skiftes der hest. Man skiftes til at vælge først, men man kan kun vælge heste, der er et godt match i forhold til kompetencer, vægt og hold. D.v.s. at du kan opleve, at der er heste du ikke får lov til at ride på. Det er både af hensyn til hestens trivsel og din sikkerhed.</p>
		<h2>Om at være usikker</h2>
		<p>På Kastaniegård er det helt i orden at være bange, usikker, ked af det og alle de andre følelser, der følger med, når noget betyder meget for en.</p>
		<p>Nogen har oplevet nogen voldsomme ting andre steder, eller hørt historier og det tager vi højde for i undervisningen.</p>
	</div>
	<div class="w3-cell w3-twothird w3-padding">
		<p>Som en del af undervisningen får man et læringshæfte, hvor tilegnede kompetencer noteres og stemples af læreren. Så får du samtidig et overblik over de lektioner, du har deltaget i og de samlede kompetencer. Hæftet kan godt bo her :) </p>
		<p>Hestene, vores vigtigste medarbejdere, har en fast part, der bruger dem til distance ridning eller turridning. En stor del af vores undervisning foregår udendørs på bane og engang imellem i naturen. Vi har en stor lækker ridebane og en springbane, stor roundpen, ridespor omkring foldene, opvarmet rytterstue og toilet til vores rådighed. Og fra august 2024 igen et lille ridehus.</p>
		<p>Når du bliver øvet nok, kan også du få distance/turridnings part og have en hest som din egen op til 3 dage hver uge. Du møder kun personale med uddannelsesmæssig solid baggrund.</p>
		<p>Elever skal være 10 år + og være klar på at her kun er store ponyer eller heste til rådighed. Indtil eleven kan begå sig sikkerhedsmæssigt forsvarligt tilbydes kun introhold.</p>

		<h3>Emner i undervisningen</h3>
		<p>Emner veksler som følger:</p>
		<p>Uge 1: Rød blok (Horsemanship/Mountaintrail kan være ridning, longering, bareback etc.)</p>
		<p>Uge 2: Grøn blok (Ridning med udstyr, grundridning, bomme, små spring, ture)</p>
		<p>Uge 3: Blå blok (Teori eller øvelser med teoretisk baggrund)</p>
		<p>Uge 4: Grøn blok (Ridning)</p>
		<p>Og sådan fortsætter det. På den måde veksles der mellem mange aktiviteter og du får prøvet en masse forskelligt.</p>
		<img class="w3-image" src="/assets/yr1.webp"/>
		<br/>
		<br/>
		<img class="w3-image" src="/assets/valdemar_23.webp"/>

		<h3>Introtime</h3>
		<p>Før du starter til ridning finder vi en dag for en introtime. Der får du dit elevhæfte, får set stedet, hilst på underviseren og siddet på en hest. Vi får afstemt dine forventninger med vores, så du er sikker på, at du vil gå her hos os. Husk at tage varmt tøj på, hvis det er koldt vejr.</p>

		<h3>Hold</h3>
		<p><b>Introhold</b> er for dig, der er ny herude. Også selvom du egentlig godt kan ride. Den første måned deltager man på introhold uanset niveau. I introhold er klargøring af hesten inklusive i lektionen. </p>
		<p><b>Basishold</b> er næste step. Basishold kræver at man kan ride skridt og trav uden at genere hesten, at man selvstændigt kan sadle op og grundlæggende forstå teorierne bag træningen. </p>
		<p><b>Nørdehold</b> er for de, der virkelig har sat sig ind i ridning, træning og forståelse af sig selv og hesten og bare vil mere. </p>
		<p><b>Spring og bomme hold</b> er kun i de lyse måneder og hver anden uge og forudsætter egen hest, eller Basis/nørdehold samtidig.</p>
		<p><b>Gå til hest hold</b> for elever under 10 år, starter pr. 2-8 og forudsætter forældre medhjælp. Her fokuseres på røgt og pleje og omgang med heste og der rides med trækker.</p>

		<img class="w3-image" src="/assets/magic1.webp"/>

	</div>
</div>

<div class="w3-cell-row w3-margin">
	<div class="w3-cell w3-threequarter w3-center w3-padding">
		<h1>Sikkerheds- og trivselsregler</h1>
		<ol class="w3-left-align">
			<li>Ridning, Håndtering og samvær med heste kræver godkendt ridehjelm</li>
			<li>Ved springning kræves sikkerhedsvest.</li>
			<li>Der er ikke adgang på gården udenfor den officielle åbningstid.</li>
			<li>Kørsel på Kvægholm foretages med max. 50 km i timen (af hensyn til vores naboer)</li>
			<li>Man må ikke gå ind til nogen dyr, uden det er aftalt.</li>
			<li>Rygning kun udenfor ridehus og pavillon</li>
			<li>Ryd op efter dig.</li>
			<li>Fej efter dig. </li>
			<li>Hæng udstyr pænt på plads. </li>
			<li>Gør hestens udstyr rent efter brug. </li>
			<li>Rens hove før og efter ridning. </li>
			<li>Sakse må ikke bruges af elever til at klippe heste. </li>
			<li>Hestens hale og pandelok må ikke friseres eller flettes i hverdagen. </li>
			<li>Manen må flettes, men skal flettes op før du går. </li>
			<li>Godbidder forbudt. </li>
			<li>Fodring forbudt for alle dyr på gården.</li>
			<li>Alle taler altid pænt til hinanden &lt;3</li>
		</ol>
		<div class="w3-panel w3-leftbar w3-left-align w3-border-blue">
			<p>OBS.: Hestene har individuelle vægtgrænser fra 70-95 kg. Er du en tung rytter vil der være begrænsning på dine ridemuligheder i forhold til længde af ride tid og tempo. Der er ingen vægtgrænser i forhold til anden træning end ridning.</p>
		</div>
	</div>
	<div class="w3-cell w3-rest w3-center w3-padding">
		<img class="w3-image" src="/assets/erd.webp"/>
		<h2>Rideklub</h2>
		<p>Du skal være medlem af en rideklub under DRF for at deltage i ridningen herude, men først efter en måneds tid. Vi støtter Endurance Riders Denmark. Kontingent koster kr. 350,-</p>
		<img class="w3-image" src="/assets/jalva1.webp"/>
	</div>
</div>


<div class="w3-cell-row w3-margin">
	<div class="w3-cell w3-half w3-padding">
		<h3>Underviser:</h3>
		<p>Lone Pockendahl årgang 1965. Uddannet SSA, Psykoterapeut, Tankefeltsterapeut, BBH basisinstruktør, Drf Træner 1, DIF Træner 2, Ryttermærkeinstruktør, Rideterapeut.</p>
		<p>Og p.t. undervejs i et professionelt mentoringforløb ved Helle Knudsen indenfor moderne hesteskole, flokadfærd og mountaintrail.</p>
		<p>25 års erfaring som selvstændig med STU, Kurser for arbejdsledige, Terapi og Rideskole.</p>
	</div>
	<div class="w3-cell w3-half w3-center w3-padding">
		<img class="w3-image" src="/assets/_SIP0136-web-5.webp"/>
	</div>
</div>